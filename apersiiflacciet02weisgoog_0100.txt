88 IUVENALIS

conspuiturque sinus.¹ Verum, deprendere messem
si libet, hinc centum patrimonia causidicorum,
parte alia solum russati pone Lacertae.

115 Consedere Duces: surgis tu pallidus Aiax,
dicturus dubia pro libertate, bubulco
iudice. Rumpe miser tensum iecur, ut tibi lasso ,
figantur virides, scalarum gloria, palmae.

Quod vocis pretium? Siccus petasunculus et vas

120 pelamydum, aut veteres, Afrorum epimenia, bulbi,
aut vinum Tiberi devectum, quinque lagenae.

Si quater egisti, „si contigit aureus unus,
inde cadunt partes ex foedere pragmaticorum.
Aemilio dabitur, quantum licet, et melius nos

125 egimus: huius enim stat currus aeneuS, alti
quadriiuges m vaetibuliS, atque ipse feroci
bellatore sedens curvatum hastile minatur
eminus, et statua meditatur proelia lusca.

Sic Pedo conturbat, Matho deficit: exitus hic est

130 Tongilii, magno cum rhinocerote lavari
qui solet et vexat lutulenta balnea turba,
perque forum iuvenes longo premit assere, Medos
emturus pueros, argentum, mirrhina, villas·
Spondet enim ‘Tyrio stlataria purpura filo.

135 Et tamen hoc ipsis est utile: purpura vendit
causidicum, vendunt amethystina. convenit illis,
et strepitu et facie maioris vivere census·

Sed finem impensae non servat prodiga Roma:
Ut redeant veteres: Ciceroni nemo ducentos

140 nunc dederit numm, nisi fulserit annulus ingens,
Respicit hoc primum, qui litigat, an tibi servi
octo, decem comites, postte an sit sella, togati
ante pedes. Ideo conducta Paulus agebat
sardonyche, atque ideo pluris, quamCossus, agebat

 

