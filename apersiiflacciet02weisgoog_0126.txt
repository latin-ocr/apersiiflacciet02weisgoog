⁴⁴4 IUVENALIS

adtendas, quantum de legibus ipse queratur
fatorum et nimio de stamine, quum videt acris
Antilochi barbam ardentem. Nam quaerit ab omni,
quisquis adest, socio, cur haec in tempora duret,

255 quod facinus dignum tam longo admiserit aevo.
Haec eadem PeleuS, raptum quum luget Achillem
atque alius, cui fas Ithacum lugere natantem.
Incolumi Troia Priamus venisset ad umbras
Assaraci magnis solennibus, Hectore funus .

26⁰ portante ac reliquis fratrum cervicibus, inter
Iliadum lacrumas, ut primos edere planctus
Cassandra inciperet, scissaque Polyxena palla,
si foret exstinctus diverso tempore, quo iam
coeperat audaces Paris aedificare carinas.

265 Longa dies igitur quid contulit? Omnia vidit
eversa, et flammis Asiam ferroque cadentem.
Tunc miles tremulus posita tulit arma tiara
et ruit ante aram summi Iovis, ut vetulus bos,
qui domini cultris tenue et miserabile collum

270 praebet, ab ingrato iam fastiditus aratro.

Exitus ille utcumque hominis: sed torva canino
latravit rictu, quae posthunc vixerat, uxor.
Festino ad nostroe, et regem transeo Ponti,

et Croesum, quem vox iusti facunda Solonis

275 respicere ad longae iussit spatia ultima vitae.
Exsilium et carcer Minturnarumque paludes
et mendicatus victa Carthagine panis-
hinc causas habuere. Quid illo cive tulisset
natura in terris, quid Roma beatius umquam,

280 si, circumducto captivorum agmine et omni
bellorum pompa, animam exhalasset opimam,
quum de Teutonico vellet descendere curru?
Provida Pompeio dederat Campania febres

 

