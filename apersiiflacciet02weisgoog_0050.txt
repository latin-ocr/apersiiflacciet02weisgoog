10

15

2⁰

25

30

38 IUVENALIS

qui Curios simulant et Bacchanalia vivunt:

indocti primum3 quamquam plena omnia gypso
Chrysippiinvenias. Na'm perfectissimus horum est,
si quis Aristotelem similem vel Pittacon emit,

et iubet archetypos pluteum servare'Cleantbas.
Fronti nulla fides. Quis enim non vicus abundat
tristibus obscoenis? Castigas turpia, quum sis
iuter Socraticos notissima fossa cinaedos?

Hispida membra quidem et durae per brachia setae
promittunt atrocem animum3 sed podice levi

caeduntur tumidae, medico ridente, mariscae.

Rarus sermo illis et magna lubido tacendi,
atque supercilio brevior coma. Verius ergo

et magis ingenue Peribomius Hunc ego fatis
imputo, qui vultu morbum incessuque fatetur.
Horum simplicitas miserabilis3 his furor ipse
dat veniam: sed peiores, qui talia verbis
Herculis invadunt, et, de virtute loquuti,
clunem agitant. Eyo te ceventem, Sexte, verebor?
infamis Varillus ait: quo deterior te?=
Loripedem rectus derideat, Aethiopem albus,
Quis tulerit Gracchos de seditione querentes?
quis coelum terris non' misceat et mare coelo, ·
si sur displiceat Verri, homicida Miloni,
Clodius accuset moechoS, Catilina Cethegum?
in tabulam Sullae si dicant discipuli tres?
qualis erat nuper tragico pollutus adulter
concubitu, qui tunc leges revocabat amaras
omnibuS, atque ipsis Veneri Martique timendas,
quum tot abortivis fecundam Iulia vulvam
solveret, et patruo similes effunderet offas.
Nonne igitur iure ac merito vitia ultima fictos

35 contemnunt Scauros, et castigata remordent?

