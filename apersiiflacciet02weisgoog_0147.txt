 

“ SATIRA xm. 135

Perpetua anxietaS, nec mensae tempore cessat,
faucibus ut morbo siccis interque molares
difficili crescente cibo: sed vine misellus
exspuit 3 Albani veteris pretiosa senectus
displicet. Ostendes melium, densissima ruga 215
cogitur in frontem, velut acri ducta Falerno.
Nocte brevem si forte indulsit cura soporem,
et toto versata toro iam membra quiescunt3
continuo templum et violati numinis aras
et, quod praecipuis mentem sudoribus urget, 220
te videt in somnis; tua sacra et maior imago
humana turbat pavidum, cogitque fateri.
Hi sunt, qui trepidant etad omnia fulgura pellent,
quum tonat, exanimes quoque primo murmure coeli ·‚
non quasi fortuituS, nec ventorum rabie, sed 225
iratus cedat in terras et vindicet ignis.
Illa nihil nocuit, cura graviore timetur
proxima tempestas, velut hoc dilate sereno.
Praeterea, lateris vigili cum febre dolorem
si coepere pati, missum ad sua corpora morbum 23⁰
infesto credunt a numine: saxa deorum
haec et tela putant. Pecudem spondere sacello
balantem, et Laribus cristam promittere galli
non nudent: quId enim sperare nocentibus aegris
conoessum? vel quae non dignior hostia vita ‘2 2³5
Mobilis et varia est ferme natura malorum.
Quum scelus admittunt, superest constantia. Quid

fas
atque nefas, tandem incipiunt sentire peractis
criminibus. Tamen ad mores natura recurrit
damnatos, fixa et mutari nescia. Nam quis 24⁰
peccandi finem posuit sibi? quando recepit
eiectum semel attrita de fronte ruborem?

