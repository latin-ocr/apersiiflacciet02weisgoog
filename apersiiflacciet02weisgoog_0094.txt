82 IUVENALIS

585 Divitibus responsa dabit Phryx augur et Indus
conductus, dabit astrorum mundique perituS,
atque aliquis senior, qui publica fulgura condit.
Plebeium in circo positum est et in aggere fatum.
Quae nullis longum ostendit cervicibus aurum,

590 consulit ante phalas delphinorumque columnas,
an saga vendenti nubat caupone relicto.

Hae tamen et partus subeunt discrimen, etomnes
nu tricis tolerant fortuna urgente labores3
sed iacet aurato vix ulla puerpera lecto.

595 Tantum artes huius, tantum medicamina possunt,
quae steriles facit atque homines in ventre necandos
conducit. Gaude, infelix, atque ipse bibendum
porrige, quidquid erit: nam si distendere vellet
et vexare uterum pueris salientibus, esses

6⁰0 Aethiopis fortasse pater3 mox decolor heres
impleret tabulas, numquam tibi mane videndus·

Transeo suppositos et gaudia votaque saepe
ad spurcos decepta lacus, atque inde petitos
pontifices, Salios, Scaurorum nomina falso

605 corpore laturos· Stat Fortuna improba noctu,
arridens nudis infantibus. Hos fovet omnes “
involvitque sinu3 domibus nunc porrigit altis
secretumque sibi mimum parat. Hos amat, his se
ingerit, atque suos ridens producit alumnos.

610 Hic magicos affert cantus, hic Thessala vendit·
philtra, quibus valeat mentem vexare mariti,
et solea pulsare nates. Quod desipis, inde est;
inde animi caligo et magna oblivio rerum,
quas modo gessisti. Tamen hoc tolerabile, sinon

6¹5 et furere incipias, ut avunculus ille Neronis, “
cui totam tremuli frontem Caesonia pulli
infudit· Quae non faciet, quod Principis uxor?

 

