SATIRA X} Η3

febre calet sola; circumsilit agmine facto

morborum om ne genus : quorum si nomina quaene,
promtius expediam, quot amaverit Hippia moechos, 220
quot Themison aegros auctumno occiderit uno,

quot Basilus socios, quot' circumscripserit Hirrus
pupillos, quot longa viros exsorbent uno

Maura die, quot discipulos inclinet Hamillus3
percurram citium quot villas possideat nunc, 225
quo tondente gravis iuveni mihi barba sonabat.

Ille humero, hic lumbiS, hic cotra debilis3 ambos
perdidit ille oculoS, et luscis invidet: huius

pallida labra cibum capiunt digitis alienis,

Ipse ad conspectum coenae diducere rictum 230
suetuS‚ hiat tantum, ceu pullus hirundinis, ad quem
ore volat pleno mater ieiuna. Sed omni

membrorum damno maior dementia, quae nec

nomina servorum, nec vultum agnoscit amici,

cum quo praeterita coenavit nocte3 nec illos, 235
quos genuit, quos eduxit. Nam codice saevo

heredes vetat esse suos3 bona tota feruntur

ad Phialen: tantum artificis valet halitus oris,-

quod steterat multis in carcere fornicis annis„

Ut vigeant sensus animi, ducenda tamen sunt 240
funera natorum, rogus adspiciendus amatae

coniugis, et fratris, plenaeque sororibus urnae.

Haec data poena diu viventibuS, ut, renovata

semper clade domus, multis in luctibus, inque
perpetuo moerore, et nigra veste senescant. 245
Rex Pylius, magno si quidquam credis Homero,
exemplum vitae fuit a cornice secundae. '

Felix nimirum, qui per tot saecula mortem

distulit, etque suos iam dextra computat annos,
quique novum toties mustum bibit. Oro, parumper 250

Imm. H

